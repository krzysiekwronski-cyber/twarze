Twarze
Ludzie, którym wypadło żyć w XV wieku, spójrz im w twarze.
Ci tutaj, zostali ocaleni od zapomnienia, w latach 1400-1450.

Portret, którego głównym celem jest wierne przedstawienie wyglądu osoby, zniknął po upadku Cesarstwa Rzymskiego. Tak, jakby ludziom, żyjących w czasach którym nadajemy nazwę Średniowiecza, niepotrzebne było utrwalanie przemijającej rzeczywistości. Kilkadziesiąt, nie więcej w każdym razie niż sto portretów, namalowano w latach 1400-1450. Powstały niemal wyłącznie w dwóch miejscach Europy: w państwach Italii, oraz w Niderlandach - pozostających pod władzą książąt Burgundii. W tych dwóch najbogatszych regionach kontynentu, artyści najwcześniej opuścili utarte od setek lat ścieżki i znaleźli w swojej sztuce miejsce, na to co indywidualne i ulotne. Później, podobne zmiany zaczęły zachodzić we Francji, jeszcze później - pod koniec piętnastego stulecia - krajach niemieckich i w Polsce. Nie dysponujemy w związku z tym żadnymi (realnymi) przedstawieniami naszych rodaków z czasów, w których dzieje się akcja książki, a tym bardziej portretami z Litwy, czy ziem zakonnych. W Moskwie, aż do zdobycia Kremla przez Polaków, nie pojawi się żaden realistyczny wizerunek władcy, nawet tak potężnego jak Iwan Groźny.
Z tych właśnie powodów, chcąc spojrzeć w oczy ludziom, żyjących we wczesnych latach panowania Kazimierza Jagiellończyka, mamy do wyboru głównie mieszkańców Italii, lub burgundzkich możnych. Jednak, kroniki nie wspominają, żeby pod względem fizjonomii, Polak wyglądał zdecydowanie inaczej od mieszkańca Florencji. O Niemcach pisano, co prawda, że nie szanują jeńców i są skąpi, ale nie odnotowano, żeby ich teutońskie twarze, były zasadniczo różne od burgundzkich.
Przekonałem się, że większość, uważa ludzi Średniowiecza za gatunek poważnie różniący się od nas. Jedno jest pewne: gdyby osobom, przedstawionym na portretach, zmienić uczesanie, ubrać w t-shirty oraz dżinsy, to wyglądaliby dokładnie tak jak my.
